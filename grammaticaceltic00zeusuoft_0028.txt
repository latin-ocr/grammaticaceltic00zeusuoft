XXII (XXIX—XXXI) mmmm-10 Auc‘roms.

Rmo. donato, perhumaniter oblatum fuisse anno 1606 Antonio Olgiato, qui pri-'-
mus eam bibliothecam tractavit, praefecto.³

{inventarium librorum monasterii Bobiensis confectum a. 1461 et editum ab
A. Peyron in Praef. ad Cicer. Oratt. fragm. inedita, Stutg. 1824, haec de co*—
dice refert, quae conveniunt cum adnotatione antiqua in codice ipso (Peyr.
pp. 26. 188): ‘In hoc volumine continetur Hieronymi presbyteri expositio super
psalterium non tamen a primo psalmo prius incipiens, sed quosdam alios in—
directe prius disserens. deinde ad psalmorum ordinem id est a primo incipiens
et demum subsequenter in expositione procedens usque ad finem psalterii. in
littera langobarda satis legibili. satis magni volum? Hunc tamen commenta-
rium Hieronymo non posse tribui, tam Muratorius censuit, qui primus quaedam
specimina eius edidit (Antiq. Ital. 111, p. 859 sq.)‚ quam Vallarsius operum S.
Hieronymi editor, qui plura etiam de eo codice disseruit (in Praef. ad Appen-
dicem tomi VII, pp. XX. XXI) et Columbano commentarium adscribendum
credidit. Atque assentit in hac re A. Peyron (l. c. p. 189), stilum commentarii
consonantem cum stilo operum D. Oolumbani dicens. Haec virorum doctorum
arbitria recta apparebunt, si conferuntur quae de Columbano adhuc iuvene sub
magistro Silene diligenter in studiis navante narrat auctor Vitae eius Ionas
Bobieusis fere aequalis (Mabill. Acta Bened., saec. 2, 6); ‘Tantum Columbani-
in pectore divinarum thesauri scripturarum conditi tenebantur, ut intra adole-
scentiae aetatem detentus psalmorum librum elimato sermone expo·
neret3 multaque alia, quae vel ad cantum digna vel ad docendum utilia, con-
didit dicta'. Horum unum de commentario in psalmos, alterum de mono-
stichis eius adhuc extantibus (pp. 945. 946) carminibusque dictum esse satis
patet. Ab Hieronymo scripta quaedam in primis codicis paginis praemissa,
glossis item hibernicis instructa, causa fuerint etiam commentarii, qui incipit
a folio 14, ei adscribendi.

Eius commentarii enarratio primi psalmi cum glossis suis hibernicis sequitur
in appendice. In reddendo textu latino, quem nonnisi in glossatis locis exscripse-
ram, nec Muratorii specimine nec vallarsii (qui multa pessime legit) textum codi-
cis satis accurate exprimente, illud Muratorii multo purius plurimum secutus sum·

Codicem ‘vetustissimum, antiquissimum' dicit Mur-atorius (pp. 859. 871),
quem describit A. Peyron ita (p. 188): ‘Membranaceus saec. V1113 character
longobardus, seu, uti reor, saxonicus ad romanum iam inclinan83 folio.' Est
character hibernicus, ut sunt hibernicae glossae, quae tamen calamo minus
puro vel acuto in initio operis exaratae sunt, ita ut interdum aegre legi pos-
sint, puriore vero deinceps. Omnes has glossas assequi nec volui (quaedam
scilicet mineris videbantur momenti> nec potui, quamvis adfui bis Mediolani,
ut potirer glossarum copia etiam huius codicis. Adfui enim infausto astro tam
prima vice, cum ob congressum doctorum Italiae virorum bibliotheca non pa-
teret laborantibus sed visitantibus,¹¹·‘ quam altera vice mense Augusto a. 1846,

* Quantum tum licuit uti codice carmen primae Paginae descripsi et quasdam per totum
codicem, ut obvenerunt fortuito, collegi glossas, quae in hoc opere nudo signo Ml. significatae
sunt, nou notatis paginis codicis.

