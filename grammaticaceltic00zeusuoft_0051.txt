raoommm sonorus. LV

quam fortasse manus codicum ipsa. Itaque cum coniecturis indulgere interdum
cogeremur, ne in iis sectandis temere incurreremus in errorem , caute atque
accurate comparavimus locos eosdem varie citatos, praesertim e codicibus Wb.
et Sg.‚ quorum quae singulis paginis et columnis continerentur, tabulis ope' inter-
pretationis Vulgatae et Priscianei operis confectis (cf. Beitr. 111257) assecuti
eramus. Quibus tabulis muniti, ut exemplo utamur, certissima ratiocinatione
statuimus le't (gl. fidis) et att (gl. suber) mero calami lapsu scripta esse pro
te'c (gl. fidis) Sg. 46⁶. et att (gl. tuber) Sg.61¹’.

Praeterea, ut quam minimum occuparemur ’veteribus erroribus, editos sal—
tem libros cambricos L. Land., Leg., Mab. (quo libro ut diutius uteremur, no-
bis quoque liberalissime concessit Mauricius Haupt) et aremoricum Bab„
quos perlustraverat auctor, denuo ipsi excussimus, multa excerpsimus vel tran-
scripsimus, ut quaecunque continentur Legum codice vetustissimo A. Denique
quod accuratius signavimus locos e Prisciani opere allatos, interdum asperiorem
et difficiliorem sermonem levigare ac mollire quamvis miti manu conati sumus,
pauca mutavimus in Iudicibus, id haud succensuros nobis speramus lectores.

Ceterum, ut de aliis operae nostrae impedimentis taceamus, sicut animi
tranquillitatem bis turbatam sensimus, cum germanico tumultu illius anni, quo
ad opus accessimus, tum huius anni bello pertinaci, ita bis laboravimus infir-
mitate corporis, et cum prima plagula prelo supposita esset, et nuperrime, cum
praefari coepissemus. Quare si in tantae molis opere (etiam post magnum nume-
rum eorum, quae in fine libri addenda vel corrigenda significavimus) correctis
multis multa vitia. nos fugisse apparebit, uon mirabimur-3 immo multo plura cre-
dimus detectum iri, cum. prodierit editio codicis Ml, quam parat Gr. I. Ascoli,
vel cum editum erit carmen cornicum, quod nuper inventum esse audimus. Sed
opprobret nobis, qui volet, modo corrigat.

Pilae, Idibus Decembribus 1870.
Hermannus Guil. Ebel.

