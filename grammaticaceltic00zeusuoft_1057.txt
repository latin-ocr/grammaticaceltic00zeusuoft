LIBER SEXTUS.

DE CONSTRUCTIONE.

Quae differentia orationis invenitur apud omnes populos, quicunque monu-
menta scripta reliquerunt, ut aut ad imaginem cotidiani sermonisÂ¹ sit compo-
sita, soluta quam dicunt, sive prosa oratio, aut poetica vel astricta numeris,
eadem differentia fuit celticae orationis, ex quo litteris mandari coeptu est, ut
vetustis illis temporibus, cum gallicae gentis adulescentes disciplinae Druidum
traditi, ut ait Caesar, magnum numerum versuum ediscebant, quos fas esse non
existimabant litteris mandare. Utriusque orationis proprietas et forma, tam
prosae orationis quam poeticae constructio apud celticos populos, duobus huius
libri capitibus exponetur.

CAPUT PRlUS.

De constructione prosae orationis.

In constructione prosae orationis vel ordinatione vocum sive partium ora-
tionis per sentent-ias simplices, duplices, multiplices facta secundum communem
sermonis consuetudinem, soluta numeris et modis orationis poeticae, celticarum
prae ceteris omnibus linguarum percipitur proprietas illa, qua certis sententiae
locis poni solent principales partes orationis. Accedunt proprietates ipsarum
partium orationis principalium, nominis vel pronominis et verbi, tam leges con-
structionis, aut congruentiae aut rectionis quam proprietas consuetudinis. Quae
de particularum, adverbiorum vel praepositionum et coniunctionum, ac nume-
ralium constructione minus singularia hoc demum loco exponi solent, supra in
capit-ibus de illis orationis partibus tradita sunt, ut esset iu isdem locis et
formarum et exemplorum conspectus. Quae vero in libris grammaticis ho-
diernae linguae in parte de syntaxi proferuntur de infectione consonarum prin-
cipalium, eclipsi, articuli formis etc., ea pertinent ad doctrinam de sonis vel

