LlBER SECUNDUS.

DE NOMlNE ET PRONOMINE.

Perlustrata regula sonorum et interna vocum structura transimus ad exter-
nam structuram flexionumâ€š quibus ceteras orationis partes superant nomen, pro-
nomen, verbum. Nomen et pronomen tractabimus hoc libro secundo, quo de
flexionibus praesertim substantivi et adiectivi agetur, concordantibus in monu-
mentis nostris, addentur quae his vocibus praeterea adhaerent, deminutionis et
gradationis formae. Quibus omnibus praemittendae sunt articuli formae, sub-
iungenda nomina numeralia, tandem pronomina, in singulis capitibus.

CAPUT PRIMUM.

De tribus generibus veteris linguae et articulo.

In omnibus linguis celticis hodie non plus quam duo nominis genera distin-
guuntur, genus masculinum et femininum. Sed patet tam e vetustis nostris
glossis hibernicis quam e cambricis pronominis demonstrativi formis, ut in ce-
teris omnibus linguis huius affinitatis sic in vetere celtica tria genera fuisse
non solum pronominum sed etiam substantivorum et adiectivorum, postea demum
deleto discrimine inter masculinum et neutrum grammatico haec duo genera in
unum commixta esse, eodem modo quo in lingua gallicana. Id quod inprimis
probatur articulo veteris linguae hibernicae, qui proprias cuiusque generis in
numero saltem singulari formas exhibet.

I. Articulus hibernicus.

In lingua hibernica radicalis articuli consona N plerumque aut geminata
invenitur (ut in genetivo sing. generis feminini, genetivo et accusativo plur.

