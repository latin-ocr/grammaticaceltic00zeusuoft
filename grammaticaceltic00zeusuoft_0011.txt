PRAEFATlO AUCTORls.

-ῳ

Linguae, quae inter cognatas linguas ab India per Asiam et Europam
dilatatas extrema est in occidente, naturam, varietatem formasque e fundamento
monumentorum extantium vetustorum exponere aggredior. Opera perscrutan-
dae indicae, extremae eiusdem familiae in Asia, qua plurimum lucis linguarum
affinium omnium scientiae addiderunt viri docti, si magni semper habenda est,
non parvi etiam erit aestimanda opera ea, qua fiat facultas inspiciendi leges
linguae nationis &actae illius quidem iam dudum, sed latissime quondam per
Europam patentis, cuius linguae rudera ideo non rara sunt iam a vetustis tem-
poribus, atque hodie quoque extant in aliis recentioribus linguis. Qua opera
etiam substruetur fundamentum vocabulorum moli recenti vel adhue superstiti
eius gentis in linguis hodiernis, hibernica, gaelica, cambrica, aremorica.
⁸ In linguas nationum maiorum vicinarum, germanicae et slavicae, iam in·
quisitum esse perscrutato eodem fundamento historico monumentorum, nemini
gnaro eruditorum recentioris aetatis laborum ignotum est. Nostrae huius ex-
tremae in occidente linguae monumenta vetusta scripta a viris indigenis, ra-
tione non habita nominum servatorum a scriptoribus vetustioribus, graecis et
latinis, aetatem quidem non attingunt monumentorum germanicae linguae, inci-
pientium a saeculo quarto, superant tamen haud dubie aetatem monumentorum
slavicae linguae. Eiusmodi ex monumentis extructum est hoo opus.

Ut linguae nationum frequentium et late patentium variant sonnationibus
et dialectis, ita etiam lingua celtica, ut communiter dicitur extrema haec in oc-
cidente, varietatem suam explicuit iam ab antiquis temporibus. Quae varietas
cognita est iam Caesari dicenti (B. gall. 1, 1), Belgas, Aquitanos, Celtas vel
Gallos lingua, institutis, legibus inter se differre, et melius Straboni (lib. 4,
p. 176), qui Aquitanos omnino diversos a Gallis et adnumerandos Iberibus,
Gallos autem ipsos paulum lingua differre (μικρὸν παραλλάττονιας ταῖς γλώτ-
ταις) affirmat. Cui si additur, quod asserit Tacitus (Agrio. 11), Gallorum et

Britannorum sermonem haud multum diversum, statuemus, dialectorum varieta-
a

