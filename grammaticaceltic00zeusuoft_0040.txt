PROOEMIUM EDH‘ORIS.

Quod multis saepe accidit, ut quod cupivissent antea atque optassent, id
ipsum si quando eveniebat, aspernarentur potius aut reformidarent, idem fere
ipsi nobis accidisse sensimus, cum primo vere anni 1866 a nobis petivit red-
emptor honestissimus, ut quo munere in curanda altera editione huius libri
auctor ipse fungi voluerat Christianum Guilelmum Glueck, virum unice sibi
coniunctum et pietate discipuli et familiaritatis usu, id munus cum valetudinis
excusatione usus detrectasset ille, nos nobis iniungi pateremur. Etenim cum
in Grammatica Celtica, qua adiuti primum nos imbueramus his studiis, post-
quam ad veri indagationem ipsi progressi in verba magistri iurare desiimus,
aliquot errores varii generis deprehendissemus, ita tamen, ut quo plura minus
recte tradita reperiebamus , eo magis admirari disceremus sagacitatem viri ac
sollertiam, interdum facere non potuimus, quin desideraremus occasionem
detergendarum levium illarum macularum, quibus inquinatum videbamus nito-
rem operis immortalis. Interea decem fere annorum experientia edocti satis
intellexeramus, quicunque alteris curis illud retractare conaretur, eum, etiamsi
uon laboraret, ut laboramus 1108, tam otii angustiis quam penuria librorum, rem
tamen aggressurum difficillimam, iu qua ut posset quidquid vellet, at vix lice--
ret velle quidquid posset. Quare ingratum. sane negotium (in quo subeundo
anceps erat periculum, ne aut obstaremus ei quod voluit auctor, aut eruditioni
ac doctrinae ipsi deessemus, mirifice tot annorum spatio auctae et amplificatae)
non suscepissemus, nisi metueremus, ne forte meritissimam operam, si nos quo—
que abnuissemus, nemo navaret operi. In quo emendando quam rationem se-
cuti simus, paucis exponemus, cum ante dixerimus, quibus usi simus auxiliis.

Atque inter adiumenta operae nostrae primo loco nominanda est ea opera,
quam in opere suo ipse auctor collocaverat edito. In editum enim non mino-
rem ab illo quam in edendum esse collatam operam ac diligentiam probatur
multis et variis, quae per triennii spatium, quo solo eum superstitem fuisse

